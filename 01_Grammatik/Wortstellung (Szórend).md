---
Titel: Wortstellung (Szórend)
tags:
  - Grammatik
---
# Wortstellung (Szórend)

## Alapszabály

A szórend típusát szinte mindig az határozza meg, hogy a ragozott ige hol áll.

---

## 1. Egyenes szórend (Hauptsatz)

- **Képlet:** Alany + Ragozott ige + ...
- **Példa:** Ich _gehe_ heute ins Kino.

### A "Nulladik" kötőszók (_USODA_)

A kötőszó utáni alany az 1. helyen áll, az ige pedig marad a **2. helyen.**
- **u**nd (és)
- **s**ondern (hanem)
- **o**der (vagy)
- **d**enn, **d**a (mert - főmondati!)
- **a**ber (de)

> [!TIP] **Jegyezd meg:** *USODA* $\to$ “uszoda”

---

## 2. Fordított szórend (Inversion)

- **Képlet:** Kiemelt mondatrész + Ragozott ige + Alany + ...
- **Példa:** Heute _gehe_ ich ins Kino.

### Kötőszók

Vannak kötőszók, amik után **egyből az ige jön** (fordított szórend), ilyenek például: _deshalb,_ _darum,_ _trotzdem,_ _sonst._
- **Példa:** Ich bin müde, deshalb gehe ich schlafen.

---

## 3. Kérdő mondatok

### A) Eldöntendő (Ja/Nein Frage)

Az ige az _1. helyre_ kerül.
- **Példa:** _Gehst_ du heute ins Kino?

### B) Kérdőszavas (W-Frage)

A kérdőszó az 1., a ragozott ige a _2. helyen_ áll.
- **Példa:** Wohin gehst du heute?

---

## 4. KATI szórend (Mellékmondati szórend)

Bizonyos kötőszók (pl. _weil,_ _dass,_ _wenn,_ _ob,_ _obwohl_) a mondat *legvégére* kényszerítik a ragozott igét.
- **Képlet:** Kötőszó + Alany + ... + Ragozott ige
- **Példa:** Ich bin müde, weil ich viel arbeite.

---

## 5. Te-Ka-Mo-Lo szabálya (I-O-M-H)

Ha több határozó is van a mondatban, általában ezt a sorrendet követik:
1. **Te**mporal (**I**dő)
2. **Ka**usal (**O**k)
3. **Mo**dal (**M**ód)
4. **Lo**kal (**H**ely)

> [!TIP] **Jegyezd meg:** **I**gen **o**kos **m**esét **h**allottam.

### A) Ha mindkettő főnév

**Dativ megelőzi az Akkusativot.**
- **Példa:** Ich gebe **dem Kind** (D) **den Apfel** (A).

### B) Ha mindkettő névmás

**Akkusativ előzi meg a Dativot.**
- **Példa:** Ich gebe **ihn** (A) **ihm** (D).

### C) Ha csak az egyik névmás

**A névmás megelőzi a főnevet.**
**Példa:**
- Ich gebe **ihm** (D, névmás) **den Apfel** (A, főnév).
- Ich gebe **ihn** (A, névmás) **dem Kind** (D, főnév).

---

## 6. Az "IGE-KERET" (Satzklammer)

Összetett igealakoknál (módbeli segédigék, múlt idő, elváló igekötők) a ragozott rész a _2. helyen,_ a mondat többi része pedig a _legvégén_ van.
- **Módbeli segédige:** Ich **will** heute Deutsch **lernen.**
- **Múlt idő (Perfekt):** Ich **habe** gestern Deutsch **gelernt.**
- **Elváló igekötő:** Ich **stehe** jeden Tag um 6 Uhr **auf.**

### "KATI" és az Ige-keret találkozása

Amikor egy mellékmondatban (KATI) összetett igealak van (pl. Perfekt vagy módbeli segédige), az **ige-keret bezárul,** és a ragozott rész kerül a legutolsó helyre, közvetlenül a főnévi igenév vagy a befejezett melléknévi igenév mögé.
- **Főmondat:** Ich **habe** das Buch **gelesen.**
- **KATI:** ..., weil ich das Buch **gelesen habe.**

KATI szórendnél az igekötő és az ige **összeolvad** a mondat végén.
- **Egyenes:** Ich **stehe** um 6 Uhr **auf.**
- **KATI:** ..., weil ich um 6 Uhr **aufstehe.**

---

| **der Typ**                    | **Position 1**        | **Position 2**                       | **Satzende (Mondat vége)**    |
| ------------------------------ | --------------------- | ------------------------------------ | ----------------------------- |
| **Gerader Satz** (Egyenes)     | das Subjekt           | das konjugiertes Verb                | der Rest (Egyéb)              |
| **Ja/Nein-Frage** (Eldöntendő) | das konjugiertes Verb | das Subjekt                          | der Rest                      |
| **Nebensatz** (KATI)           | die Konjunktion       | das Subjekt                          | das konjugiertes Verb         |
| **Satzklammer** (Ige-keret)    | das Subjekt           | das Hilfsverb / der konjugierte Teil | Infinitiv / Partizip / Präfix |