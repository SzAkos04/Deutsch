---
Titel: Adjektivdeklination (Melléknévragozás)
tags:
  - Grammatik
Wortschatz: "[[Adjektivdeklination]]"
---
# Adjektivdeklination (Melléknévragozás)

## Alapszabály

A németben a melléknév ragozása (a végződése) attól függ, hogy:
1. Milyen **névelő** áll előtte (határozott, határozatlan vagy semmilyen).
2. Mi a főnév **neme** (hímnem, nőnem, semleges, többes szám).
3. Milyen **esetben** van a főnév ([[Artikel und Pronomen (Névelők és névmások)#Nyelvtani esetek (Kasus)|Nominativ, Akkusativ, Dativ, Genitiv]]).

---

## 1. Gyenge ragozás (Határozott névelő után)

Akkor használjuk, ha a melléknév előtt **der, die, das** (vagy _dieser,_ _jeder,_ _welcher,_ _mancher_) áll. Mivel a névelő már pontosan megmutatja az esetet, a melléknévnek csak "gyenge" végződés kell (**-e** vagy **-en**).

| **Eset** | **Hímnem (m)** | **Nőnem (f)** | **Semleges (n)** | **Többes (Pl.)** |
| -------- | -------------- | ------------- | ---------------- | ---------------- |
| **Nom.** | der gut**e**   | die gut**e**  | das gut**e**     | die gut**en**    |
| **Akk.** | den gut**en**  | die gut**e**  | das gut**e**     | die gut**en**    |
| **Dat.** | dem gut**en**  | der gut**en** | dem gut**en**    | den gut**en**    |
| **Gen.** | des gut**en**  | der gut**en** | des gut**en**    | der gut**en**    |

> [!TIP] **Jegyezd meg: A "Papucs" szabály.** Nominativban (és nőnem/semleges Akkusativban) a végződés **-e**, mindenhol máshol **-en**.

**Példák:**
- _Ich sehe **den** schwarz**en** Hund._ (Látom a fekete kutyát. – Akkusativ, hímnem)
- _Kauszt du **das** neu**e** Auto?_ (Megveszed az új autót? – Akkusativ, semleges)
- _Ich helfe **den** alt**en** Leuten._ (Segítek az idős embereknek. – Dativ, többes szám)

---

## 2. Vegyes ragozás (Határozatlan névelő után)

Akkor használjuk, ha a melléknév előtt **ein, eine, kein** vagy **birtokos névmások** ([[Artikel und Pronomen (Névelők és névmások)#III. Birtokos névmások (Possessivpronomen)|mein, dein, sein...]]) állnak.

|**Eset**|**Hímnem (m)**|**Nőnem (f)**|**Semleges (n)**|**Többes (Pl.)**|
|---|---|---|---|---|
|**Nom.**|ein gut**er**|eine gut**e**|ein gut**es**|meine gut**en**|
|**Akk.**|einen gut**en**|eine gut**e**|ein gut**es**|meine gut**en**|
|**Dat.**|einem gut**en**|einer gut**en**|einem gut**en**|meinen gut**en**|
|**Gen.**|eines gut**en**|einer gut**en**|eines gut**en**|meiner gut**en**|

> [!INFO] **Határozatlan névelőnek** (_ein_/_eine_) nincs többes száma.

**Példák:**
- _Das ist **mein** neu**es** Handy._ (Ez az új mobilom. – Nominativ, semleges)
- _Er hat **einen** teuer**en** Wagen._ (Van egy drága kocsija. – Akkusativ, hímnem)
- _Ich wohne in **einer** klein**en** Stadt._ (Egy kisvárosban lakom. – Dativ, nőnem)

---

## 3. Erős ragozás (Névelő nélkül)

Akkor használjuk, ha **nincs névelő** a melléknév előtt (pl. anyagnevek, absztrakt fogalmak). Ilyenkor a melléknévnek kell "átvennie" a határozott névelő végződését.
- **Példa:** _Frisch**er** Kaffee_ (der Kaffee -> -er), _Kalt**es** Wasser_ (das Wasser -> -es).

**Fontos kivétel:** Hímnem és semleges nem **Genitivben** a végződés **-en**, mert a főnév -(e)s ragja már jelzi az esetet!

| **Eset** | **Hímnem (m)** | **Nőnem (f)** | **Semleges (n)** | **Többes (Pl.)** |
| -------- | -------------- | ------------- | ---------------- | ---------------- |
| **Nom.** | -**er**        | -**e**        | -**es**          | -**e**           |
| **Akk.** | -**en**        | -**e**        | -**es**          | -**e**           |
| **Dat.** | -**em**        | -**er**       | -**em**          | -**en**          |
| **Gen.** | -**en** (!)    | -**er**       | -**en** (!)      | -**er**          |

**Példák:**
- _Ich trinke gern kalt**es** Bier._ (Szívesen iszom hideg sört. – Akkusativ, semleges)
- _Frisch**er** Kaffee riecht gut._ (A friss kávénak jó illata van. – Nominativ, hímnem)
- _Wir wünschen euch viel Glück mit neu**em** Mut._ (Sok szerencsét kívánunk új bátorsággal. – Dativ, hímnem)

---

## 4. Különleges esetek

### A) -el és -er végű melléknevek

Ha a melléknév **-el** vagy **-er**-re végződik, ragozáskor az utolsó **-e-** kiesik.
- _dunkel_ $\to$ ein dunk**l**er Raum (egy sötét szoba)
- _teuer_ $\to$ ein teu**r**es Auto (egy drága autó)

### B) A "hoch" melléknév

Ragozott alakban a **-ch** betűből **-h** lesz.
- Der Turm ist hoch. $\to$ Das ist ein **hoher** Turm. (Ez egy magas torony.)

### C) Többes számú névmások

- **Gyenge ragozás (*-en*):** _alle_ (összes), _beide_ (mindkettő), _diese_ (ezek), _jene_ (azok).
  **Példa:** alle guten Kinder (az összes jó gyerek)
- **Erős ragozás (*-e*):** _viele_ (sok), _einige_ (néhány), _manche_ (némelyik), _mehrere_ (számos), _wenige_ (kevés).
  **Példa:** viele gute Bücher (sok jó könyv)

### D) Idegen eredetű színek

Vannak olyan színek (főleg az **-a** vagy **-e** végűek), amelyeket ragozás nélkül használunk. Ezeket nem látjuk el végződésekkel.
- _rosa_ (rózsaszín), _lila_ (lila), _beige_ (bézs), _oliv_ (olajzöld)
- **Példa:** _ein **rosa** Hemd_ (egy rózsaszín ing), _die **lila** Schuhe_ (a lila cipők)

> [!INFO] Színekhez a **-farben** szót hozzáillesztve ragozhatóvá válik:
> **Példa:** ein rosafarben**es** Hemd (egy rózsaszínű ing)