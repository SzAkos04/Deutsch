---
Titel: Melléknévragozás (Adjektivdeklination)
tags:
  - Grammatik
---
# Melléknévragozás (Adjektivdeklination)

## Alapszabály

A németben a melléknév ragozása (a végződése) attól függ, hogy:
1. Milyen **névelő** áll előtte (határozott, határozatlan vagy semmilyen).
2. Mi a főnév **neme** (hímnem, nőnem, semleges, többes szám).
3. Milyen **esetben** van a főnév ([[Névelők és névmások (Artikel und Pronomen)#Nyelvtani esetek (Kasus)|Nominativ, Akkusativ, Dativ, Genitiv]]).

---

## 1. Gyenge ragozás (Határozott névelő után)

Akkor használjuk, ha a melléknév előtt **der, die, das** (vagy _dieser,_ _jeder,_ _welcher,_ _mancher_) áll. Mivel a névelő már pontosan megmutatja az esetet, a melléknévnek csak "gyenge" végződés kell (**-e** vagy **-en**).

|**Eset**|**Hímnem (m)**|**Nőnem (f)**|**Semleges (n)**|**Többes (Pl.)**|
|---|---|---|---|---|
|**Nom.**|der gut**e**|die gut**e**|das gut**e**|die gut**en**|
|**Akk.**|den gut**en**|die gut**e**|das gut**e**|die gut**en**|
|**Dat.**|dem gut**en**|der gut**en**|dem gut**en**|den gut**en**|
|**Gen.**|des gut**en**|der gut**en**|des gut**en**|der gut**en**|

> [!TIP] **Jegyezd meg: A "Papucs" szabály.** Nominativban (és nőnem/semleges Akkusativban) a végződés **-e**, mindenhol máshol **-en**.

---

## 2. Vegyes ragozás (Határozatlan névelő után)

Akkor használjuk, ha a melléknév előtt **ein, eine, kein** vagy **birtokos névmások** ([[Névelők és névmások (Artikel und Pronomen)#III. Birtokos névmások (Possessivpronomen)|mein, dein, sein...]]) állnak.

|**Eset**|**Hímnem (m)**|**Nőnem (f)**|**Semleges (n)**|**Többes (Pl.)**|
|---|---|---|---|---|
|**Nom.**|ein gut**er**|eine gut**e**|ein gut**es**|meine gut**en**|
|**Akk.**|einen gut**en**|eine gut**e**|ein gut**es**|meine gut**en**|
|**Dat.**|einem gut**en**|einer gut**en**|einem gut**en**|meinen gut**en**|
|**Gen.**|eines gut**en**|einer gut**en**|eines gut**en**|meiner gut**en**|

---

## 3. Erős ragozás (Névelő nélkül)

Akkor használjuk, ha **nincs névelő** a melléknév előtt (pl. anyagnevek, absztrakt fogalmak). Ilyenkor a melléknévnek kell "átvennie" a határozott névelő végződését.
- **Példa:** _Frisch**er** Kaffee_ (der Kaffee -> -er), _Kalt**es** Wasser_ (das Wasser -> -es).

|**Eset**|**Hímnem (m)**|**Nőnem (f)**|**Semleges (n)**|**Többes (Pl.)**|
|---|---|---|---|---|
|**Nom.**|-**er**|-**e**|-**es**|-**e**|
|**Akk.**|-**en**|-**e**|-**es**|-**e**|
|**Dat.**|-**em**|-**er**|-**em**|-**en**|
|**Gen.**|-**en**|-**er**|-**en**|-**er**|

---

## 4. Különleges esetek

### A) -el és -er végű melléknevek

Ha a melléknév **-el** vagy **-er**-re végződik, ragozáskor az utolsó **-e-** kiesik.
- _dunkel_ -> ein dunk**l**er Raum
- _teuer_ -> ein teu**r**es Auto

### B) A "hoch" melléknév

Ragozott alakban a **-ch** betűből **-h** lesz.
- _Der Turm ist hoch._ -> Das ist ein **hoher** Turm.